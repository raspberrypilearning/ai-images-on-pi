<p style='border-left: solid; border-width:10px; border-color: #FFA500; background-color: #FFFACD; padding: 10px;'>
Цей навчальний ресурс не рекомендується для учнів та учениць віком до 13 років. Ми заохочуємо користувачів відповідально ставитися до цього матеріалу та за потреби звертатися за порадою до дорослих, яким вони довіряють.
</p>

## Що ти зробиш

![На зображенні великим планом показано пухнасте біло-руде кошеня з великими виразними очима та рожевим носиком. Кошеня лежить на дерев’яній поверхні, підібгавши лапки, а на шиї у нього рожевий бант. Позаду кошеняти лежить букет лаванди в мішковині, що створює мʼяке природне тло. Освітлення тепле, підкреслює м’яку шерсть кошеняти і створює затишну спокійну атмосферу.](images/cat.jpg)

## --- collapse ---

## title: Немає доступу до YouTube? Завантаж відео!

Ти можеш завантажити всі ресурси для цього проєкту [за посиланням](https://rpf.io/p/en/ai-images-on-pi-go){:target="_blank"}.

\--- /collapse ---

Ласкаво просимо до захопливого світу зображень, згенерованих штучним інтелектом!

Виконуючи ці кроки, ти встановиш модель генерування зображень Stable Diffusion XL локально на компʼютері Raspberry Pi. Це дозволить тобі створювати дивовижні зображення всього, що тільки можна собі уявити!

## --- collapse ---

## title: Що тобі знадобиться

- Компʼютер Raspberry Pi 4 або 5 з картою micro SD з **принаймні** 32 ГБ памʼяті.
- Доступ до інтернету для Raspberry Pi.

\--- /collapse ---

## --- collapse ---

## title: Чому ми рекомендуємо використовувати цей проєкт старшим учням й ученицям?

Важливо розуміти, як захистити свою особисту інформацію. Raspberry Pi Foundation дуже уважно ставиться до захисту твоїх даних і конфіденційності, тому ми рекомендуємо цей проєкт лише тим, хто досяг 13 років.

Можливо, ти знаєш, що багато онлайн-сервісів вимагають від користувачів мати принаймні 13 років. Це тому, що вони обробляють і зберігають надані тобою дані, які можуть включати особисту інформацію. Хоча ці служби дотримуються суворих правил захисту твоїх даних, надсилання інформації через інтернет іноді може бути небезпечним.

Коли ти використовуєш інструменти генеративного ШІ на Raspberry Pi, уся робота виконується прямо на твоєму пристрої. **Твої особисті дані залишаються на твоєму комп’ютері й ніколи не залишають його.** Це зберігає твою інформацію в безпеці, а також дозволяє тобі досліджувати й дізнаватися нове про безпеку в сфері штучного інтелекту.

Також важливо знати, що генеративний штучний інтелект іноді може створювати **контент, який не є правдивим, обʼєктивним або прийнятним**. Ці моделі штучного інтелекту іноді можуть «галюцинувати» та **придумувати інформацію, яка звучить правдивою, але не є такою**. Отже, важливо **уважно переглядати дані, отримані від ШІ, та перевіряти їх**. Коли ти працюєш з генеративним штучним інтелектом, обов’язково перевіряй інформацію у надійних джерелах, якщо маєш у ній сумніви.

**Завжди уважно та вдумливо сприймай контент, створений штучним інтелектом.** Якщо тобі потрібна допомога, попроси про неї батьків, опікунів або вчителів.

А тепер — до навчання і творчості з генеративним штучним інтелектом!

\--- /collapse ---
