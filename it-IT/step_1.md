<p style='border-left: solid; border-width:10px; border-color: #FFA500; background-color: #FFFACD; padding: 10px;'>
Questa risorsa didattica non è consigliata agli studenti di età inferiore ai 13 anni. Invitiamo gli utenti a utilizzare questo materiale in modo responsabile e, quando necessario, a chiedere consiglio a un adulto fidato.
</p>

## Cosa creerai

![L'immagine mostra un primo piano di un gattino arancione e bianco dal pelo soffice, con grandi occhi espressivi e un nasino rosa. Il gattino è sdraiato su una superficie di legno con le zampe raccolte sotto di sé, e indossa un fiocco rosa intorno al collo. Dietro al gattino ci sono rametti di lavanda avvolti in tela grezza, che aggiungono uno sfondo naturale e delicato alla scena. La luce calda esalta la morbidezza del pelo del gattino e crea un’atmosfera accogliente e serena.](images/cat.jpg)

--- collapse ---
---
title: Non riesci ad accedere a YouTube? Scarica i video!
---

Puoi scaricare tutte le risorse per questo progetto [cliccando qui](https://rpf.io/p/it-IT/ai-images-on-pi-go){:target="_blank"}.

--- /collapse ---

Ti diamo il benvenuto nell'affascinante mondo della generazione d'immagini con l'intelligenza artificiale!

Seguendo questi passaggi, installerai localmente sul tuo Raspberry Pi un modello di generazione d'immagini Stable Diffusion XL. Potrai così creare immagini straordinarie di tutto ciò che riesci a immaginare!

--- collapse ---
---
title: Avrai bisogno
---

- Un Raspberry Pi 4 o 5 con una scheda micro SD con **almeno** 32GB di memoria
- Accesso a una connessione Internet per il Raspberry Pi

--- /collapse ---

--- collapse ---
---
title: Perché consigliamo questo progetto agli studenti più grandi?
---

È importante sapere come proteggere le proprie informazioni personali. La Raspberry Pi Foundation ci tiene molto alla sicurezza dei dati e alla privacy, ed è per questo che consigliamo questo progetto solo a chi ha più di 13 anni.

Probabilmente avrai notato che molti servizi online richiedono un'età minima di 13 anni. Questo succede perché questi servizi gestiscono e memorizzano i dati che fornisci, che possono includere informazioni personali. Sebbene questi servizi seguono regole rigorose per proteggere la tua privacy, l’invio di informazioni su internet può talvolta comportare dei rischi.

Quando utilizzi strumenti di intelligenza artificiale generativa su un Raspberry Pi, tutto il processo avviene direttamente sul tuo dispositivo. **I tuoi dati personali rimangono sul tuo computer e non vengono mai inviati altrove.** Questo aiuta a mantenere le tue informazioni private e al sicuro, e ti consente di esplorare e apprendere sull'intelligenza artificiale in tutta tranquillità.

Inoltre, è importante sapere che l'intelligenza artificiale generativa può a volte produrre **contenuti imprecisi, non equi o inappropriati**. Questi modelli possono anche produrre “allucinazioni” e **generare informazioni che sembrano corrette ma in realtà non lo sono**. Per questo è fondamentale **valutare con attenzione i risultati forniti dall’IA e verificarli**. Quando usi l'intelligenza artificiale generativa, assicurati di controllare le informazioni e, in caso di dubbi, consulta fonti attendibili.

**Guarda sempre i contenuti generati dall’IA con occhio critico e attento.** Se hai bisogno di aiuto, chiedi il supporto di un genitore, un tutore o un insegnante.

Divertiti ad imparare e a creare con l'intelligenza artificiale generativa!

--- /collapse ---
